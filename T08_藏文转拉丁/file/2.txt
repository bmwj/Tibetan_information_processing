ཁ་ན་ཏའི་མཁའ་འགྲུལ་ཀུང་ཟིས་ཚེས17ཉིན་བསྟན་དོན།   ཉིན་དེའི་ཕྱི་དྲོར་འགྲུལ་སྐྱེལ་གནམ་གྲུ་ཁ་ཤས་ཀྱི་ལས་གཉེར་སླར་གསོ་བྱེད་པའི་འཆར་གཞི་ཕྱིར་འགྱངས་བྱེད་རྒྱུ་ཡིན་ཟེར།

ཁ་ན་ཏའི་མཁའ་འགྲུལ་ཀུང་ཟིས་བཤད་རྒྱུར།    མཁའ་འགྲུལ་མི་སྣ་ཁ་ན་ཏའི་ངལ་རྩོལ་རྒྱུ་ནོར་འབྲེལ་བའི་ཨུ་ཡོན་ལྷན་ཁང་གི་ལས་གཉེར་སླར་གསོ་བྱེད་པའི་བཀའ་རྒྱ་དང་འགལ་བས།   ཚེས17ཉིན་གྱི་ཕྱི་དྲོར་ལས་གཉེར་བྱེད་རྩིས་ཡོད་པའི་འགྲུལ་སྐྱེལ་གནམ་གྲུ་ཉིས་བརྒྱ་བཞི་བཅུ་གཏོང་མཚམས་བཞག་པ་དང་།  སྔོན་དཔག་བྱས་ན།  ཚེས18ཉིན་གྱི་དགོང་མོར་འགྲུལ་སྐྱེལ་གནམ་གྲུའི་ལས་གཉེར་སླར་གསོ་བྱེད་རྒྱུ་ཡིན་ཟེར།

ཁ་ན་ཏའི་མཁའ་འགྲུལ་ཀུང་ཟིས་ཚེས16ཉིན་ཁྱབ་བསྒྲགས་བྱས་དོན།   ཁ་ན་ཏའི་སྤྱི་བའི་གླས་མིའི་བཟོ་ཚོགས་ཀྱི་ཚབ་བྱེད་དུ་གྱུར་བའི་མཁའ་འགྲུལ་མི་སྣ་ཁྲི་གཅིག་གི་ལས་མཚམས་འཇོག་པའི་བྱ་སྤྱོད་དེ་ཉིན་དེའི་ནམ་གུང་ནུས་ལྡན་དུ་གྱུར་བས།   མཁའ་འགྲུལ་ཀུང་ཟི་དེའི་འགྲུལ་སྐྱེལ་གནམ་གྲུ་ཡོད་ཚད་གཏོང་མཚམས་བཞག་པ་དང་།  ཉིན་རེར་འགྲུལ་བ་འབུམ་གཅིག་དང་ཁྲི་གསུམ་ལ་ཤུགས་རྐྱེན་ཐེབས་བཞིན་ཡོད།   ཁ་ན་ཏའི་རྒྱལ་ཕྲན་མཉམ་འབྲེལ་སྲིད་གཞུང་གིས་ཉིན་དེར་ཁ་ན་ཏའི་མཁའ་འགྲུལ་ཀུང་ཟིས་འགྲུལ་སྐྱེལ་སླར་གསོ་བྱེད་དགོས་པའི་རེ་བ་བཏོན།

དེའི་སྔོན།   ཁ་ན་ཏའི་མཁའ་འགྲུལ་ཀུང་ཟི་དང་ཁ་ན་ཏའི་སྤྱི་བའི་གླས་མིའི་བཟོ་ཚོགས་ཀྱིས་ཟླ་འགའི་རིང་གྲོས་མོལ་བྱས་ཀྱང་། གྲོས་མཐུན་འགོད་མ་ཐུབ།